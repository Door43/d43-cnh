====== 6. Pathian Nih Isak Ca I A Tuahmi ======


{{https://api.unfoldingword.org/obs/jpg/1/en/360px/obs-en-06-01.jpg}}


Abraham cu a hung tar ngaingai cang i Isak zong patling a hun si tikah Abraham nih a rualchan umnak ram ah a fapa Isak nupi kawlpiak ding in a sinum pakhat a thlah.


{{https://api.unfoldingword.org/obs/jpg/1/en/360px/obs-en-06-02.jpg}}


Khuallam saupi a kal hnu ah. Pathian nih sinumpa cu Abraham naupa tunu Rebekah sin a phanhter.


{{https://api.unfoldingword.org/obs/jpg/1/en/360px/obs-en-06-03.jpg}}


A chungkhar kal tak in sinumpa he kal ding ah Rebekah cu a hnatla. Inn a phanh lecangka Isak nih nupi ah a thit colh.


{{https://api.unfoldingword.org/obs/jpg/1/en/360px/obs-en-06-04.jpg}}


Caan sau pi hnu ah, Abraham cu a thi i Pathian nih biatiam ser in bia a rak kamh mi vialte cu Isak sin ah chanh a si. Nain Isak nupi Rebekah cu fa a ngei kho lo. Fapa ngeih lo ahcun Isak cu zeiti hmenh in miphun vialte pa a si khawhnak lam a um lo.


{{https://api.unfoldingword.org/obs/jpg/1/en/360px/obs-en-06-05.jpg}}


Isak nih Rebekah ca ah thla a cam i, Pathian thawng in Rebekah cu faphir a hun pawi.


{{https://api.unfoldingword.org/obs/jpg/1/en/360px/obs-en-06-06.jpg}}


An chuah hlan in Pathian nih Rebekah sin ah upa deuh pa nih a nau pa a rianh te lai kong a chimh.


{{https://api.unfoldingword.org/obs/jpg/1/en/360px/obs-en-06-07.jpg}}


An hung chuah tikah upa deuh pa cu a tak a sen i hmul a ngei ngaite - Esau tiah min an sak. Ngakchia deuh pa cu a vun a nal i a min ah Jacob an sak.


//Bible tuanbia laknak: Genesis 24:1-25:26//
