====== 33. Lothlopa Tuanbia ======


{{https://api.unfoldingword.org/obs/jpg/1/en/360px/obs-en-33-01.jpg}}


Ni khat cu, Jesuh cu rili kam in mi tampi a cawnpiak hna. Minung cu tam tuk hringhran hna kaw, lawng chung ah a kai i cu kaa cun bia cu a chim.


{{https://api.unfoldingword.org/obs/jpg/1/en/360px/obs-en-33-02.jpg}}


Jesuh nih tuanbia pakhat a chimh hna. “Lothlopa pakhat cu thlaici tuh awk ah aa thawh. A kut chung in thlaici cu a theh tikah a cheu cu lam cung ah an tla i, va an rak chuak i an char dihl.”


{{https://api.unfoldingword.org/obs/jpg/1/en/360px/obs-en-33-03.jpg}}


“Thlaici dang cu vawlei um setsailonak lung lak ah an tla. Lung lak vawlei i a tla mi thlaici cu khul rang ngai in an hung keoh. Nain ni a hung chuak i, khua a linh tikah, an uai zau i, an hram thuk hna hlah kaw an thi dih.”


{{https://api.unfoldingword.org/obs/jpg/1/en/360px/obs-en-33-04.jpg}}


“Cheukhat thlaici tu cu hling bur lak ah an tla. Hlingbur nih a zik hna i an voi kho lo.”


{{https://api.unfoldingword.org/obs/jpg/1/en/360px/obs-en-33-05.jpg}}


“Thlaisi dang cu vawlei ttha cung ah an tla. Cu thlaici cu an keoh i, a let 30, 60, silole a let 100 tiang tam in an voi. Hna a ngei mi nih cun thei ko hna seh!”


{{https://api.unfoldingword.org/obs/jpg/1/en/360px/obs-en-33-06.jpg}}


Cu tuanbia nih cun a zultu pawl cu an lung a tuai hna. Jesuh nih, “Thlaici nih cun Pathian Bia a aiawh. lam cung i a tlami thlaici cu Pathian Bia a thei ko nain a hngalthiam kho lo mi hna, cu ruang ah an theih mi bia zong cu an sin in khuachia nih a lakpiak tthan hna, ti chim duhnak a si.”


{{https://api.unfoldingword.org/obs/jpg/1/en/360px/obs-en-33-07.jpg}}


“Lung lak vawlei i a tla mi thlaici nih Pathian Bia a thei i lawmhnak he a pom colh mi hna a aiawh. Nain harnak le hremnak a tlun tik tu ah cun an zumhfehnak an ngeih lo ruang ah an tlu tthan tawn.”


{{https://api.unfoldingword.org/obs/jpg/1/en/360px/obs-en-33-08.jpg}}


“Hling bur lak i a tlami thlaici cu Pathian Bia a thei i a zum mi bantuk an si. Nain caan a hung rau deuhdeuh i, Pathian an ttanhnak cu vawlei thil dangdang rumnak le nuamhnak tehna nih a dawrh dih tawn. An theihmi cawnpiaknak nih an nun ah thei a tlaiter kho lo.”


{{https://api.unfoldingword.org/obs/jpg/1/en/360px/obs-en-33-09.jpg}}


“Vawlei ttha ah a tla mi thlaici nih cun Pathian Bia a thei, a zum i, thlarau theitlai a tlai mi hna a chimduh,” tiah a ti. 


//Baibal tuanbia laknak: Matthew 13:1-8, 18-23; Mark 4:1-8, 13-20; Luke 8:4-15//
