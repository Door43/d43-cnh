====== 36. Muihmai Thlennak ======


{{https://api.unfoldingword.org/obs/jpg/1/en/360px/obs-en-36-01.jpg}}


Ni khat cu, Jesuh cu a zulhna hna lak in pathum, Peter, James, le John aa kalpi hna. (Hi John hi Jesuh tipil a petu John kha a si lo.) Anmah rual lawng tlang sang ngai pakhat ah an kai.


{{https://api.unfoldingword.org/obs/jpg/1/en/360px/obs-en-36-02.jpg}}


Vawikhat pi ah khin, Jesuh muihmai cu nika ceu bantuk le a thilpuan zong khuaceu tluk in raang in le vawleicung thil raang vialte nak i raang in a hun i thleng. 


{{https://api.unfoldingword.org/obs/jpg/1/en/360px/obs-en-36-03.jpg}}


Cu cah cun kum za tam tuk lio minung Moses le Elijah an lang colh. Jesuh he cun an i chawn i, Jerusalem ah a rauh hlan ah a thih lai kong bia an i ruah.


{{https://api.unfoldingword.org/obs/jpg/1/en/360px/obs-en-36-04.jpg}}


Cuti Moses le Elijah Jesuh he an i chawnh lio ah cun, Peter nih, “Jesuh, hi kaa i um hi a tthat tuk hi ta. Deu pathm in kan sak lai, pakhat nangmah ca, pakhat Moses ca, a dang pakhat Elijah ca ah,” a ti. Peter nih zei ka chim rua, ti awk aa hngal lo.


{{https://api.unfoldingword.org/obs/jpg/1/en/360px/obs-en-36-05.jpg}}


Cuti Peter bia a chim lio ah cun an cung ah minmei ceu ngai a rung ttum i, cu minmei chung cun aw pakhat nih, “Hi hi Ka Fapa Ka dawtmi a si. Amah ah hin kaa lawmhnak a tling. Amah bia hi ngai u,” a ti. Zultu pathum cu an zate in an thinphang tuk i, vawlei ah an bok colh.


{{https://api.unfoldingword.org/obs/jpg/1/en/360px/obs-en-36-06.jpg}}


Cun Jesuh ih a tawngh hna i, “Thinphang in um hlah u. Tho u,” a ti hna. An sir an vun zoh tik ah cun midang an um ti lo, Jesuh lawng a um.


{{https://api.unfoldingword.org/obs/jpg/1/en/360px/obs-en-36-07.jpg}}


Tlang cung cun an ttum lei ah, Jesuh nih a thawh hna i, “Hi kaa i a cangmi thil vialte kong hi thihnak in ka thawhtthan hlan tiang ho sin hmenh ah chim hlah u,” a ti hna.


//Baibal tuanbia laknak: Matthew 17:1-9; Mark 9:2-8; Luke 9:28-36//
